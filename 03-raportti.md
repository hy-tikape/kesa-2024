---
title: Loppuraportti
permalink: /raportti
---

# Kurssin loppuraportti

Kurssille osallistui 271 opiskelijaa, joista 124 (45.8 %) suoritti kurssin hyväksytysti.

Arvosanajakauma:

* Arvosana 1: 10 opiskelijaa (8.1 %)
* Arvosana 2: 11 opiskelijaa (8.9 %)
* Arvosana 3: 25 opiskelijaa (20.2 %)
* Arvosana 4: 22 opiskelijaa (17.7 %)
* Arvosana 5: 56 opiskelijaa (45.2 %)

## Yhteenveto

Kurssin materiaali ja tehtävät vaikuttavat toimivilta, ja niiden kehitys jatkuu saadun palautteen ja kurssin aikana tehtyjen havaintojen perusteella.

Kurssille on suunnitteilla tulevaisuudessa uusi järjestelmä SQL-tehtävien suorittamiseen. Tavoitteena on uudistaa tehtäviä ja niiden testausta sekä parantaa järjestelmän käyttömukavuutta.

Toinen kehityskohde on parantaa NoSQL-tietokantoihin liittyvää materiaalia sekä uudistaa aiheeseen liittyvä tehtävä.

Palautteessa on toivottu, että kurssi olisi saatavilla myös englanniksi. Tämä toteutuu mahdollisesti tulevaisuudessa, jos materiaali ja tehtävät saadaan käännettyä.

## Kurssipalaute

Kurssipalautteen antoi 99 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.52
* Toteutustapa tuki oppimistani: 4.27
* Materiaalit tukivat oppimistani: 4.03
* Arviointi mittasi oppimistani: 4.19

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.23

Kurssin kokonaisarvosana:

* Kokonaisarvosana kurssille: 4.24

### Miten kehittäisit kurssia?

* Tasks tehtäviin liittyviä apuvideoita voisi olla enemmän.
* Enemmän pidempiä tehtäviä
* Lopussa ollut teoreettinen osio oli aika tiivis. Itselleni ei meinannut aueta aluksi useammallakaan lukukerralla, mutta etsin tietoja muutamasta ’for dummies’ -lähteestä ja palasin aiheeseen.
* Kurssin materiaalit ovat paikoin hyvin vaikealukuisia ja SQL hauista ei ole mielestäni tarpeeksi yksityiskohtaisia esimerkkejä
* Osa trainer-tehtävistä vaati aika jalostunutta ajattelua. Ehkä näissä tehtävissä olisi voinut olla jotain vinkkejä siitä miten tehtävässä pääsisi alkuun. Ensimmäisen ja toisen task-tehtävän kaltaisia tehtäviä olisi voinut olla mielestäni enemmänkin. 
* Tehtävät oli aika laajoja ja niitä oli paljon.
* Mukana saisi olla helpompia tehtäviä, vaikka se nostaisi tehtävien kokonaismäärää. 
* Joitain SQL-komentoja voisi selittää enemmän. Tehtävätyypeissä voisi olla enemmän variaatiota.
* Todella hyvin järjestetty kurssi, tarpeeksi tukikanavia, valinnaisuutta pienissä tehtävissä, selkeät ja saavutettavissa olevat tavoitteet.
* Kurssimateriaaleissa olisi voitu mainita ikkuna-funktiot, jotka tuli tarpeeseen parissa SQL kysymyksessä. Googlettamalla löytyi kyllä apua.
* ehkäpä enemmän ohjeita python ja sqlite
* En keksi kursille mitään kehitettävää.
* Ehkä hieman lisää erilaisia tekniikoita esille kurssimateriaalissa
* Minusta SQL trainer oli hyvä toki tehtäville voisi antaa lisävinkki ratkaisuja. 
* Materiaalia voisi olla monipuolisemmin. Luentotallenteita tms.
* Yleistasolla voisi mainita / hieman kuvailla ORM-tietokantakirjastoja / ratkaisuja, ja sitä että millaisia argumentteja on puolesta/vastaan käyttää tietokantaa "suoraan" vs. ORM-kirjastoilla. Ehkä voisi myös hieman mainita siitä että jos kirjoittaa ns. "raakoja" tietokantaqueryjä koodikantaan, on erilaisia ratkaisutapoja kuten eristää queryt erillisiksi funktioiksi tai pitää ne "inlinettynä" siellä missä niitä käytetään.  Tiedostan kyllä että nämä voisivat vähän laajentaa kurssin scopea / aiheuttaa rönsyilyä, mutta ehdotin nyt kuitenkin. Olisivat olleet minua kiinnostavia teemoja, joita ei hirveästi muillakaan kursseilla käsitellä.
* Mielestänikurssi oli kokonaisuudessaan järkevä kokonaisuus.
* "Tietokantojen teoria" -osiota voisi laajentaa. Se jäi mielestäni pintapuoliseksi ja jotenkin irralliseksi.
* Olisi mukava jos tehtävät ja oppimateriaali olisivat paremmin yhdistetty
* I would provide more learning material.
* Kurssin aikataulu ainakin näin kesätoteutuksena oli mielestäni liian tiukka, koko lukuvuoden kestävänä toteutuksena tämä varmasti menisi. Varsinkin task-tehtävät olivat ajoittain hyvin aikaa vieviä ja sen myötä työmäärä suhteessa opintopisteisiin oli mielestäni liian raskas. 
* Lisäisin enemmän esimerkkejä vaikeista sql komennoista tukemaan vaikeimpien sql trainer tehtävien tekemistä. Laajentaisin myös tietokantojen teoria osuuden materiaalia.
* Erittäin hyvä kurssi, mutta paria asiaa pitäisi kehittää: 1) Pystyykö SQL:lla tekemään koostelistoja? Minusta tälläistä vaadittiin Task 2 -tehtävässä kohdassa "teacher_list", mutta sitä ei opetettu materiaaleissa. En keksinyt mitään tapaa saada SQL:lla ja/tai Pythonilla tulostusta juuri oikeanlaiseksi, vaikka pystyin saamaan siitä muuten oikean vastauksen. 2) Tietokannan teoriassa liitos oli aivan luvattoman huonosti selitetty. (Esim. Taskin monivalintatehtävässä tiesin, että olin saanut/ymmärtänyt muut sen osion tehtävät oikein. Niinpä rämppäsin liitos-tehtävän kaikki vastaukset läpi, ja oikea vastaus oli se, mitä vähiten odotin.)
* Kurssi on toteutettu mielestäni erittäin hyvin, enkä näe siinä sen suurempia parannusehdotuksia. Kurssin materiaali on erittäin selkeästi ja tarpeeksi yksinkertaisesti kirjoitettu ja Tasks-tehtäviä varten tehdyt ohjevideot ovat aivan mahtavia! Kurssissa on melko suuri työmäärä, mutta kuten todettua, selkeät materiaalit saavat kuitenkin työmäärän tuntumaan siltä, että siitä pystyy jopa selvitä. Ihan joissain yksittäisissä asioissa ei löytynyt oikein kunnolla apuja materiaaleista, mutta onneksi tätä varten kurssilla saa puolestaan apua myös Discordissa.
* I would appreciate this MOOC course being offered in English aswell :), otherwise a really great course, as always from Helsinki MOOC. I liked the combination of Tasks/sql trainer. Perhaps even more Tasks could be offered, since they were really great for learning.
* Lisäisin yksityiskohtaisempia videoita esimerkiksi TASK-tehtäviin. PDF-materiaali on hyvä, mutta se ei riitä. Haluaisin myös videotuorialeja.
* Kurssi oli mainio SQL komentojen osalta. Osa Task tehtävistä oli liian haastavia.
* Englantilaisen version tosta kurssista olisi kiva, ja joskus tuntu siltä et opinto materiaali ei riitä.
* enemmän videomateriaalia
* Lisää esimerkkejä tai mahdollisesti linkkejä sivuille, jossa voi opetella lisää SQL kielen käyttöä ja erilaisia komentoja. 
* Minun mielestä olisi kiva saada malliratkaisut tehtäville tai esimerkiksi kun on monivalinta kyseessä, niin tuntuu turhauttavalta kun et tiedä missä sitten olit väärässä, koska tulee automaattisesti 0 pistettä vaikka 1 kohta väärin
* Ei tule mieleen juurikaan mitään kehitettävää, materiaalit olivat hyvät ja tehtävät kivan monipuolisia.
* Kurssilla olisi ehkä voinut olla ohjelmointitehtäviä myös NoSQL-tietokantoihin liittyen. NoSQL on luultavasti sopivampi pienemmissä ohjelmointiprojekteissa.
* Mielestäni Tasks tehtävissä olevat Tehtävä 5 ja 6 olivat huomattavasti helpompia ja veivät huomattavasti vähemmän aikaa kuin tehtävät 2 ja 3. Näiden tehtävien antamia pistemääriä voisi katsoa uusiksi.  Tehtävä 3 voisi myös sisältää edes pienimuotoisen opetusvideon jotta tehtävässä pääsee hyvin alkuun. Kurssillehan tullaan oppimaan eikä osaamaan.
* Add some basic instruction in the use of MySQL to the course.
* Selkeämmät ohjeistukset tasks tehtäville
* Kurssi oli melko helppo suorittaa itsenäisesti pelkästään kurssimateriaalin avulla. Saako oikeat vastaukset kurssin jälkeen jostain tehtäviin, joita en saanut ratkaistua oikein? Olisi mukavaa, jos tämä tieto löytyisi jostain.
* SQL Trainer tehtäviin voisi olla vaikeammista tehtävistä esimerkkejä.
* Tasks-monivalintatehtävä (muistaakseni Tasks 5): kun palauttaa vastaukset ja jossakin on virhe, kerrotaan vain, että vastauksissa oli virhe. Tällöin on vaikeaa koettaa saada selville, mikä vastauksista on virheellinen. Toki olisi liian helppoa, jos järjestelmä kertoisi, missä virhe olisi tarkalleen. Ehkä olisi parempi jotenkin suunnitella tehtävä kokonaan uudestaan.
* Tasks tehtäviin olisin toivonut enemmän tehtäviä, joissa ajetaan dataa esim. excelistä tietokantaan ja sieltä käsin etsitään tietoa.
* Perustehtäviä voisi olla vielä lisää. Task-tehtävien tehtävänantoja oli hieman vaikea ymmärtää.
* Kurssi oli kokonaisuudessaan hyvä -ei kehitysehdotuksia.
* translate the exercise input & output to english: print(courses.grade_distribution("Ohjelmoinnin perusteet")
* Materiaalit ei auttanut kurssilla mikäli aikaisempaa osaamista Python ohjelmoinnista ei ollut. Python vaatimus pitäisi lisätä kurssin esivaatimuksiin
* Laajentaisin hieman käytettyjä SQL-lauseita käyttämään myös muita funktioita.
* LInkkejä lisämateriaaliin olisi hyväksi, kaikille meistä ei asiat aukene niin nopeasti vaan kaipaamme enemmän esimerkkejä.
* Tehtävät oli ihan mukavia, mutta sqltrainerin 100 tehtävää tuntui pitkästyttäviltä.
* Kurssilla mainittiin tekoälyn suhteen "Kurssilla ei ole sallittua palauttaa toisen henkilön tai tekoälyn antamia vastauksia."  Henkilökohtaisesti ymmärrän että tekoälyä ei tule käyttää ns. copypastena, mutta olisi myös hyvä spesifioida onko tekoälyä sallittua käyttää esim. virhetilanteiden ymmärtämiseen ym. sillä nämä tavallaan vaikuttavat vastauksiin mutta eivät kuitenkaan ole itse vastauksia.
* Taskien ohjeita voisi hieman selkeyttää ja videoita voisi lisätä ihan oppimateriaaliinkin
* Siten, että kurssinkävijä lukisi huolellisesti materiaalit ennakkoon.
* Ite oon tykänny luentonauhotteista joita tällä kurssilla ei avausluennon lisäksi ollut, jos niitä olisi mahdollista tehdä niin ois kiva
* Tehtävässä kaksi, voitaisiin kertoa enemmän miten vastauksen ulkonäköä pystyisi muuttamaan, koska vastaukset pitää saada oikeassa muodossa esim. Sulkeet oikealle paikalle.
* Kurssin työmäärä tuntui todella raskaalta. Toisaalta asiat oppii tekemällä
* Mielestäni tehtävien pistemäärät eivät kohtaa kurssiarvosanan kanssa.
* En mitenkään
* Kurssin alkamisajankohta voisi olla kesäkuun alussa. 4. periodi on monella vielä kesken tuolloin toukokuun alussa, jolloin tämän kurssin aloittaminen saattaa venyä. Koen, että olisi ollut mukavampaa aloittaa kurssi niin, että sille pystyisi antamaan paljon enemmän aikaa. Yleisesti ottaen, oikein mukava kurssi!
* alusta jolle kirjoitetaan koodin osia oli hiukan hankala
* Kurssi on mielestäni tällaisena hyvin toimiva. Verkkopohjainen kurssi sopii hyvin suoritettavaksi töiden ohessa, mikä helpottaa työssäkäyvien opiskelua. Materiaalit olivat selkeitä ja informatiivisia, ja tehtävät olivat sopivan vaikeita ja tukivat hyvin oppimista.
* Ei tule mitään mieleen. Materiaalista löytyi kaikki tarvittava.
* SQL Trainer hieman liian hankala, voisi olla lisää materiaalia ja esimerkkejä viimeisiin tehtäviin (etenkin 95-100).
* En osaa sanoa, ongelmat olivat lähinnä omassa ymmärtämisessäni.
* Kurssi oli selkeä ja informatiivinen. Joitakin asioita selkeyttäisin vielä materiaalissa, kuten alikyselyjä ja teoriaosuutta.
* vähemmän tehtävii?
* Kurssi oli kaikin puolin toimiva ja monipuolinen kokonaisuus. Ehkä joitain kurssin jälkimmäisen puoliskon aiheita (esim. NoSQL) olisi voinut käsitellä syvemminkin. Sekä introvideo että tasks-ohjevideot olivat hyvä lisä ja tukivat oppimista. 
* Muutoin kaikki selitetty melko perusteellisesti, mutta Task 3 tuntui vaativalta. Tätä kohtaa huomioiden olisi ehkä voinnut olla oma video.
* NoSQL-sisällöistä olisi kätevä olla materiaalissakin tekstiä. Myös teoriaosuuden teksti liitoksista oli vähän epäselvä verrattuna mm. englanninkieliseen Wikipediaan.
* Vaikeimpiin sqlite-tehtäviin olisi ehkä kaivannut jotain vinkkiä tai esimerkkitehtävää. Hiukan vain jotain millä pääsisi alkuun/vaikeimmasta kohdasta.
* Mielestäni dbdiagram.io kannattaisi esitellä jo kurssin alkuvaiheessa! Ja käydä sitä pikaisesti läpi, se ainakin auttoi itseäni hahmottamaan taulujen suhteita, ja sitä mihin sarakkeisiin tulisi viitata paremmin. Se voisi toimia intro videona SQL-toiminnan periaatteille.  Yritin tehdä SQL-trainer tehtäviä mahdollisimman pitkälle, ennen kuin siirryin Task. Koin kuitenkin (ehkä juuri tämän dbdiagram.io myötä), että niitähän olisi hyvin voinut tehdä rinnalla aiemmin, eikä siirtyä vasta sitten kun oli jo pidemmän aikaa työstänyt hankalampia trainer tehtäviä.  Myös sqlite-tulkin toimintaa olisi voinut käydä mielestäni hieman enemmän läpi.
* Matemaattista teoriaa käsittelevää osuutta voisi laajentaa.
* Ehkä enemmän esimerkkejä materiaaliin, joita voisi soveltaa tehtävissä
* Ei kehitettävää. Ohjevideot oli hyviä.
* Luentoja enemmän kuin yksi. 
* Enemmän ohjaavaa materiaalia ja videoita. Kyseessä on perusteet kurssi ja aika velho sai olla että sai Task tehtävät tehtyä.
* En mitenkään
* Ehkä voisi jopa kesäkurssilla olla discordissa tietyt illat "laskuharjoituksia", jossa käydään läpi vinkkejä tehtäviin ja voi helpommin kysyä neuvoja ja ehkä pohtia tehtäviä yhdessä muiden opiskelijoiden kanssa
* Lisää videoita/luentoja relaatiotietokantojen teoriasta.
* Ehkä enemmän vielä videomateriaalia tukemaan oppimista. SQL trainer tehtävistä 60-100 tuntuivat haastavilta.
* Jäin pohtimaan olisiko SQL trainer -tehtävät ollut mahdollista toteuttaa TestMyCoden avulla käyttäen VSCodea koodin ajamiseen SQL Trainer -ympäristön sijaan. Komentojen testaus ja koodin debuggaus olisi näin luultavasti helpompaa, mikä tukisi oppimista paremmin.
* Tehtävien vaikeusaste tai työläys voisi ehkä nousta vähän jyrkemmin tehtävien loppua kohti. 
* Consider making an english version of the course. Maybe make the course a little less difficult to account for the knowledge level of people who are not doing computer science (e.g. biology). Maybe a bit more video lectures, list of resources, or a way to get help/tutoring from past/current students.
* Kurssilla voisi olla ennestään suurempia määriä ulkoisiin materiaaleihin, joista voisi syventyä käsiteltäviin kokonaisuuksiin! Tehtävien osalta tehtävänantoja voisi selkeyttää siltä osin mitä tehtävissä oikeasti tahdotaan tehtävän! 
* Osa SQL tehtävistä on vaikeita ratkaista, alkaen tehtävästä numero ~70, kurssin materiaali esimerkkeineen ei tukenut riittävästi, tehtäviä 1-69 kurssin materiaali ja esimerkit tukivat loistavasti.  
* Mongodb-osio jäi suhteellisen irralliseksi muusta kokonaisuudesta, mutta muuten tehtävät olivat todella hyvin nivottu yhteen.
* Task tehtävät liian haastavia ja ohjeet epäselviä
* Lisäämällä linkin, josta ladata oppimateriaali esim. pdf:nä. Itse pidän kirjojen ym. lukemisesta ja haluan myös vähentää näyttöaikaani, joten tämä tukisi omaa oppimistani erinomaisesti.
* Ei kehitettävää
* Vaikea sanoa. Kenties voisi tehtävien ohjeistuksessa hieman kytkeä materiaaliin, mihin osioon tämä tai tuo tehtävä pohjautuu. Pohdin myös, että onko hyvä, että tehtävien ohjevideoissa on asiaa, jota ei ole materiaaleissa. Tavallaan ihan hyvä, tavallaan ei. Vaikka vajaat 2 kk on runsaasti, tuntu, että teki aikataulullisesti tiukkaa itselle. Task-tehtävät olisivat voineet tulla aikaisemmin, tai jotenkin niin, että olisin tajunnut hyvissä ajoin, kuinka työläitä olivat vrt. SQL Traineriin verrattuna, että vaativat jonkin verran opettelua ennen kuin pääsit tekemään itse tehtäviä.
* SQLtrainerin vaikeimmat tehtävät alkoivat olla sellaisia, joihin ei ollut oikein esimerkkejä materiaaleissa, mutta muuten erittäin mainio kurssi.
* Oppimismateriaalia voisi olla enemmän. 
* Mielestäni kurssi oli hyvin suunniteltu, en keksi mitään erityistä parannettavaa.
* -
* Tasks tehtävä ilman videomateriaalia tuntui vähän vaikealta
* Enpä varmaan mitenkään, todella toimiva ja hyvä kokonaisuus.

### Muita huomioita

* Oli mahtavaa, että Task tehtäviin oli tarjolla video-esimerkkejä. Ne olivat ainakin itsellä kovassa katsonnassa :D Myös se, että vastausten määrää ei ollut rajoitettu oli mielestäni hyvä ja että SQL-trainerin mallivastaukset oli katsottavissa tehtävän ratkaisun jälkeen, se oli opettavaista!
* Erityisesti pidin siitä että tehtävät oli jaettu pienempiin tehtäviin (sqltrainer-tehtävät) ja tasks-tehtäviin joissa käsiteltiin laajempia kokonaisuuksia. Tasks-tehtävät olivat mielestäni sopivan haastavia, videot helpottivat paljon. Sqltrainer-tehtävistä 1-60 olivat helppoja ja osa viimeisistä tehtävistä (välillä 90-100) puolestaan sen verran hankalia että ne eivät itselleni auenneet vaikka niitä yritti ratkaista pidemmänkin aikaa. Kokonaisuudessaan kuitenkin kurssin työmäärä oli aika kevyt (etenkin työmäärä mikä olisi riittänyt läpipääsyyn/arvosanaan 1).
* Kiva kurssi suorittaa  itsenäisesti. 
* Kaikin puolin erinomainen kurssi, kiitos. Huomattavasti parempi kuin Jyväskylän yliopiston vastaava kurssi.
* kiitos mielenkiintoisesta ja opettavaisesta kurssista!
* Etenkin Discordiin jätetyt vanhat keskustelut tukivat oppimista todella hyvin. Myös opetusmateriaali; tekstimuodossa ja tasks-videot olivat todella hyviä.
* Kurssi tuntui kuormitukseltaan kevyemmältä kuin DI-opintojen 5 opintopisteen kurssit aikoinaan. Oma opiskelutekniikkani on tosin sittemmin kehittynyt ja motivaatiokin saattaa olla parempi. Kaiken kaikkiaan kurssi oli oikein mukava ja mielenkiintoinen, trainer-tehtävät olivat kivoja aivopähkinöitä. Kiitos!
* En tiennyt, että kurssilla piti olla Python-osaamista.
* Hyvä kurssimateriaali lähes kaikkiin tehtäviin, etenkin Bisqwitin videot olivat miellyttäviä ja opettavaisia.  SQL Trainer on hauska tapa oppia, mutta voisi toimia kännykällä paremmin pienillä CSS-muokkauksilla.
* vaikea kurssi
* Huomasin mallivastaukset vasta kun olin tehnyt SQL-tehtävistä lähes kaikki. Tämän takia tuntuu, että en oppinut asioita niin hyvin kuin olisi pitänyt. Voisiko mallivastauslinkin saada punaisella tai jotenkin korostaa sitä muuten, jotta vähän hitaammatkin huomaavat sen.
* Paras käymistäni yliopistokursseista!
* Kiitos kurssista
* Kokonaisuutena hyvä kurssi ja tapa suorittaa kurssi oli miellyttävä!
* Kiitos kurssista
* Videot olivat hyvin tehtyjä ja opettaminen selkeää.
* Tykkäsin todella paljon tehtävien opetusvideoista ja niistä oli paljon hyötyä!
* Jotkut SQL Trainer - ja Tasks-tehtävät olivat aidosti vaikeita! Ihan hyvä näin.
* Hyvin toteutettu kurssin, tykkäsin erityisesti youtube-videoista, joilla avattiin tehtäviä
* Youtube-videot olivat kivoja ja hyvin tehtyjä niistä kiitos!
* Etäopiskelijalle oli tarjolla riittävästi materiaalia kurssin suorittamiseen. Vaikka discord oli käytössä, niin pajat olisivat varmasti nopeuttaneet/helpottaneet opppimista. 
* Kiitos ja mukavaa kesää!
* Jonkin verran kirjoitusvirheitä, jotka eivät omakohtaisesti haitanneet...
* Korotin numeroa, toivottavasti tämä oli salittua.
* Kiitos hyvästä kurssista, tehtäviä oli mukava tehdä!
* Selkeästi toteutettu ja sopivan vaikeustason kurssi, jossa tukea tarjotaan niitä haluaville sopivalla tavalla.
* kiva toteutustapa muuten! 
* thank you
* Opastusvideot Tasks-tehtäviin olivat mukavia ja mielestäni pedagogisesti korkeatasoisia.   Kaiken kaikkiaan tietokannoista jää sellainen olo, että unohtuukohan nämä asiat nopeasti kurssin jälkeen, kun en yhtään tiedä, että miten voisin käyttää näitä taitoja. Töissä kaikki tarvittava on tähän asti hoitunut taulukkolaskentaohjelmalla. 
* overall the course was easy to follow
* Visuaalisuuten opintosivuissa voisi hieman panostaa lisää?
